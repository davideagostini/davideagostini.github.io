---
author: Davide Agostini
pubDatetime: 2022-01-31T10:25:54.547Z
title: Come rimanere concentrati e non distrarsi
slug: stay-focused
featured: true
ogImage: /assets/stay-focused.png
tags:
  - productivity
description: "In questo articolo vedremo i motivi che portano a distrarci e darò alcuni suggerimenti su come migliorare la concentrazione."
---

Ognuno di noi, in qualche momento della vita, ha dubitato delle proprie capacità mentali. Improvvisamente tutti ci appaiono più capaci e più intelligenti di noi.
Ciò accade perché il più delle volte non riusciamo a restare concentrati e sfruttare al massimo le nostre capacità mentali per eseguire i compiti.

## Perché ci stiamo distraendo

- Il primo motivo per cui ci distraiamo è il più banale. Semplicemente il lavoro o il compito che stiamo svolgendo ci annoia e questo ci porta a cedere alla più minima distrazione

- Il secondo motivo consiste nell’incontrare un ostacolo che ci costringe a molte ore di concentrazione per trovare una soluzione. Spesso si entra in uno stato di stanchezza e insoddisfazione che ci porta ad aprire le porte a tutti i tipi di distrazione che si trovano in giro.

- Terzo motivo, siamo noi stessi che apriamo la strada alla distrazione, circondandoci di oggetti che distolgono la nostra attenzione. Ad esempio tenere lo smartphone sulla scrivania ci costringe a distrarci ad ogni notifica.

Ora che conosciamo i motivi che ci portano alla distrazione possiamo passare allo step successivo che consiste nell’analizzare alcune tecniche da utilizzare per rimanere concentrati, auspicandoci che dopo aver letto l’articolo, almeno una di queste diventi una guida contro le distrazioni.

<div class="container-image">
    <img  src="/assets/distractions_cartoon.jpg" alt="Distractions cartoon">
</div>

## Abbracciare le distrazioni

Potrebbe sembrare contraddittorio, ma imparare a dedicarsi ad un tipo specifico di distrazione fa sì che questo possa essere sfruttato a proprio vantaggio.

Per arrivare a questo bisogna, però, saper distinguere tra distrazione sana e distrazione insana.

### Distrazione sana

Una distrazione sana deve consistere in qualcosa che si aspetta con impazienza, quel quid che migliora la tua vita, un valore aggiunto. Attenzione si tratta sempre di una distrazione, ma vedendola come qualcosa di atteso, più che una distrazione, verrà considerata come una pausa da ciò che si sta facendo.

Ecco alcuni esempi di quelle che potrebbero essere considerate distrazioni sane.

- Conversare con un amico;
- Uscire e stare al sole oppure affacciarsi alla finestra;
- Bere una tisana o fare uno spuntino;
- Fare esercizi fisici.

### Distrazione insana

Sono pochissimi coloro che si rendono conto di quanto le distrazioni provenienti dall’esterno, causano al loro rendimento un danno enorme.

La distrazione insana avviene in uno stato inconsapevole; chi la vive non si rende conto di essersi distratto, quindi si continua lavorare in modo superficiale e non al massimo delle proprie potenzialità. Oltre che dagli oggetti possiamo essere distratti anche da ansie o da pensieri particolari, in questi casi basta restare in silenzio pochi minuti in modo da svuotare la mente prima di iniziare a lavorare.

- Televisore acceso;
- Rumori molesti sopra il tuo appartamento;
- Cattivi pensieri o ansie.

La chiave per far funzionare la tecnica dell’abbracciare le distrazioni è sapere quali di queste non ci portano a perdere tempo ma anzi ci aiutano e ci invogliano a concentrarci e quali sono delle perdite di tempo che ci distolgono dal lavoro che stiamo svolgendo portandoci a trattarlo in modo frettoloso.

Quando siamo in uno stato di concentrazione totale lavoriamo sicuramente in modo più scorrevole. _Bisognerebbe prenderne atto cercando di capire perché la distrazione non ha avuto potere su di noi in quella determinata circostanza, in modo tale da poter riprodurre giornalmente le stesse condizioni al fine di liberarci da tali distrazioni._

Va ricordato che la distinzione tra distrazioni sane e insane è assolutamente soggettiva.

## Sbarazzarsi dello smartphone

Gli smartphone sono strumenti che facilmente attirano la nostra attenzione portandoci a distrarci con facilità, continue notifiche e telefonate brevi o lunghe, non aiutano la nostra concentrazione.

<div class="container-image">
    <img  src="/assets/smartphone_cartoon.jpg" alt="Smartphone cartoon">
</div>
	
Quello che potremmo fare per discostarci da questa abitudine che facilmente ci induce a alla distrazione, potrebbe essere allontanare l’apparecchio telefonico da noi e metterlo in modalità silenziosa, non stimolando così la nostra curiosità di sbirciare sui social continuamente.

Personalmente ho provato a distaccarmi dal mio telefono, tutte le volte che ho da svolgere lavori importanti, solamente mettendolo in modalità aerea ed a testa in giù. Ho notato che quando non vedo lo schermo e le notifiche in arrivo sono meno istigato a cadere in tentazione e resto più a lungo concentrato sul lavoro che sto svolgendo.

Qualora si ha la consapevolezza che lo smartphone rende più difficoltoso concentrarsi, il mio consiglio è quello di mettere il telefono anche pochi metri dalla postazione di lavoro in modo da non guardarlo costantemente.

## Tenere in ordine la propria postazione

Un’altra cosa che con molta probabilità ci impedirà di concentrarci è la nostra postazione di lavoro. Quando questa è disordinata e piena di oggetti è davvero facile imbatterci su qualcosa che attiri la nostra attenzione, soprattutto quando il compito che stiamo svolgendo è particolarmente noioso o troppo difficile.

La regola semplice da seguire è quello di rendere la postazione di lavoro il più possibile semplice ed ordinata.

## Ottimizzare il lavoro fino a renderlo divertente

Quando stiamo svolgendo un lavoro molto difficile o noioso è facilissimo distrarsi e far attirare la nostra attenzione da qualunque cosa ci allontani dal nostro compito.

Un modo per ovviare a questo problema è quello di analizzare il lavoro che si sta svolgendo in modo da rendere più visibili i progressi che si fanno. Appuntare le varie tappe e il loro avanzamento crea uno stato di soddisfazione che porta a voler raggiungere altri traguardi sempre più velocemente.

Il nostro cervello è impostato per concentrarci su un compito alla volta, non in contemporanea, questo significa che suddividere il lavoro da svolgere in singoli passaggi da compiere, seguendo man mano i vari progressi, rende l’intero processo facile e divertente. Vedere dei risultati quotidiani incentiva a fare sempre meglio.

## Programmare il lavoro al fine di gestire al meglio il tempo

Quando abbiamo a che fare con un lavoro molto lungo ci scoraggiamo facilmente e questo ci porta a concentrarci ancora meno perché scoraggiati dal carico di lavoro. Per evitare questo senso di sconforto bisogna imparare a programmare il lavoro da fare.

Pianificare il lavoro ha a che fare con la capacità di analizzare il carico di lavoro in anticipo e avere una visione più ampia su ciò che dobbiamo svolgere. In particolare significa:

- sapere cosa fare
- entro quando dobbiamo farlo
- quanto tempo abbiamo a disposizione
- quali sono le risorse che abbiamo a disposizione

D’altronde una volta che ordiniamo le idee, prendiamo consapevolezza del nostro tempo e iniziamo a pianificare le cose in anticipo, è molto più probabile che ci sentiamo più stimolati a svolgere il compito che abbiamo davanti.

Esistono due tecniche sulla produttività davvero molto utili che vanno combinate tra loro, queste sono:

- **Blocco del tempo:** per qualsiasi attività, bisogna stabilire un termine entro cui compierlo. In tal modo ci ritroveremo con blocchi di tempo ben determinati che non lasciano spazio per chiedersi cosa fare.

- **Rilevazione giornaliera:** imposta le cose che ogni giorno vuoi completare facendo un elenco delle priorità. Una volta stabilito cosa si vuole fare è molto più facile iniziare a lavorare.

<div class="container-image">
    <img  src="/assets/stay-focused-cartoon.jpg" alt="Stay focused cartoon">
</div>

## Conclusione

La distrazione è una parte inevitabile della vita di tutti noi, quello che possiamo fare è gestirla a nostro favore. Nel compimento di un compito importante succede che ansie e paure ci assalgono e la distrazione diventa un’autodifesa della nostra mente. Sta a noi capire se renderla amica o nemica. Quando riusciamo a trasformarla in qualcosa di positivo impariamo che la distrazione diventa una pausa o uno svago e non qualcosa che ci distoglie dal nostro lavoro.
