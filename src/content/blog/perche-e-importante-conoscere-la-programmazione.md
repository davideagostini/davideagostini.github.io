---
author: Davide Agostini
pubDatetime: 2022-01-23T10:25:54.547Z
title: Perché è importante conoscere la programmazione
slug: perche-conoscere-il-coding
featured: false
ogImage: /assets/perche-conoscere-il-coding.png
tags:
  - coding
  - programming
description: "In questo articolo illustrerò la mia opinione sul perché è importante avere una conoscenza sul coding."
---

In questo articolo voglio spiegarvi brevemente perché, secondo me, è importante saper programmare o perlomeno avere una conoscenza di base, in un secolo come il nostro dove la tecnologia è entrata prepotentemente nella nostra quotidianità.

Imparare a programmare può essere una sfida, non importa quanti anni hai, perché ogni momento può essere quello giusto per studiare la programmazione.

Non serve diventare esperti, basta anche una semplice conoscenza delle basi per facilitare alcuni aspetti della nostra vita quotidiana e diventare, in qualche modo, autonomi.

Di seguito elencherò i quattro motivi per cui, nel 2022, è importante conoscere la programmazione.

<div class="container-video">
  <iframe class="responsive-iframe" src="https://www.youtube.com/embed/MOCkQbxX5Tg" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>

## 1. Aiuta a sviluppare la creatività

Saper programmare aiuta a sviluppare la creatività sotto vari punti di vista; imparare a programmare dà la possibilità di capire la complessità che si nasconde dietro un problema, fornisce una visione globale del problema, insegna a trovare più soluzioni, tutte valide e diverse tra loro, al fine di raggiungere un obiettivo.

Avere una forma mentis da programmatore fa si che ogni singolo problema venga analizzato sotto vari punti di vista, si impara a scomporlo in sotto parti, a risolvere ogni singola sotto-parte per arrivare alla sua risoluzione. Alla soluzione è possibile arrivare in modi diversi, alcuni più diretti, altri più contorti, ma sicuramente validi. Si può quindi affermare che nessun ragionamento può essere considerato sbagliato purché ci conduca alla soluzione.

## 2. Nuovo modo di pensare

Imparare a ragionare in senso non univoco scomponendo il procedimento in sotto procedimenti porta ad applicare questo atteggiamento in tutte le sfere, anche quelle personali.

Ci insegna a vedere le cose sotto più punti di vista e a valutare più opzioni applicando concretamente alla quotidianità questo modo di elaborare la informazioni, cosa di non poco conto considerando che questo modo di organizzare i problemi aiuta sicuramente ad affrontare meglio le sfide che la vita pone davanti a tutti noi.

<div class="container-image">
    <img  src="/assets/coding_cartoon.jpg" alt="Coding cartoon">
</div>

## 3. Comprendere meglio la tecnologia

Comprendere come funziona la programmazione, ti aiuta a conoscere indirettamente i vari apparecchi che dominano la vita quotidiana e a diventare dei fruitori attivi della tecnologia.

Programmare significa scrivere una serie di istruzioni, che vengono lette da una macchina. Queste istruzioni non sono nient'altro che dei comandi necessari ad indicare al computer quali operazioni deve svolgere e in che modo deve farlo.

Il linguaggio di programmazione, quindi, è una lingua formale pensata per realizzare delle istruzioni che la macchina legge producendo così dei dati in uscita, in pratica si convertono dei concetti astratti dell’uomo in un codice che la macchina interpreta.

## 4. Aiuto nella ricerca del lavoro

Conoscere la programmazione, in modo superficiale o in modo più completo, senza dubbio, apre le porte al mondo del lavoro.

Avere conoscenze informatiche costituisce un’abilità in più che può agevolare l’ingresso in vari settori.

Avere conoscenze informatiche, al giorno d’oggi, è importante in tutti i settori lavorativi e l’esperienza ci insegna che lo studio dell’informatica, come quello delle lingue straniere, andrebbe introdotto già nei primi anni scolastici, dapprima come forma di gioco, in modo da far familiarizzare i bimbi con tali strumenti, successivamente in una forma più professionale, al fine di abituare ciascun individuo a saper gestire spontaneamente gli strumenti tecnologici.

## Conclusione

Mi riservo un’ultima battuta, assolutamente personalissima, a conclusione del mio discorso; avere conoscenze informatiche o più in generale tecnologiche, fa si che si possa comprendere meglio cosa sia possibile realizzare e cosa meno, in che modo farlo e in che tempi farlo; ciò stimola la mente a sviluppare nuove idee. Chiunque di noi è curioso di sapere cosa si nasconde dietro il semplice invio di una mail o dietro un acquisto on-line ed è solo attraverso lo studio di questi linguaggi, che ribadisco non necessariamente deve avvenire in modo professionale, che si possono soddisfare varie curiosità ed esigenze, il tutto allenando la mente e aiutandola ad aprirsi a nuove prospettive.
